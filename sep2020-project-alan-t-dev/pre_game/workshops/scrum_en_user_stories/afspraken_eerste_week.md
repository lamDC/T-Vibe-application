# Afspraken voor de eerste week

## Voor eerste gesprek PO

Voorbereiding voor eerste gesprek met Product Owner

### 1. Product Backlog

Een lijst van (niet uitgewerkte) features, schetsen en ideeÃ«n waarbij de bovenste items het belangrijkste zijn.

### 2. Sprint Backlog voor Sprint 1

Een project op het project-board van de groeps-repo met daarop jullie voorstel van de User Stories die je in spint 1 van plan bent te realiseren.
Zorg ervoor dat de User Stories uitgeschreven zijn volgens het format en dat ze Acceptatie Criteria bevatten.

### 3. Vragen/onduidelijkheden

Een lijstje met vragen, risico's en onduidelijkheden voor de eerste sprint.

## Onderlinge Afspraken

Het is handig om de onderstaande items op de groepsrepo te plaatsen zodat iedereen (inclusief) de begeleiders ze snel kunnen vinden. Een deel van de onderstaande afspraken kunnen ook genoemd worden in het projectplan. 

### 1. Definition of Done

Een snel te vinden pagina met alle eisen die voor elke gerealiseerde User Story gelden. De Definition of Done hoeft niet in een keer goed te zijn. Als tijdens het project blijkt dat er onderdelen toegevoegd of verwijderd moeten worden, dan mag dat.

### 2. Dagplanning

Een tabel met een indeling van de elke werkdag inclusief de tijden. Zorg ervoor dat je in de dagindeling in ieder geval vermelt:

- starttijd
- daily stand-up
- tijd(en) waarop je pauze houdt
- bijeenkomsten met docenten
- dagelijkse afsluiting
- eindtijd

In principe is het idee dat iedereen dezelfde tijden hanteert. Als er goede redenen zijn om hiervan af te wijken, dan is dat natuurlijk bespreekbaar.

#### 3. Procesbeschrijving

Een tekst waarin je uitleg geeft hoe je als groep alle taken managet en hoe je de voortgang bewaakt. De bedoeling is dat je zo concreet mogelijk beschrijft op welk moment(en) en met welke activiteit(en) je probeert controle te houden op het werkproces. Activiteiten die al zijn voorgeschreven (zoals sprint planning en sprint review) hoef je niet te beschrijven. Beantwoord met de tekst in ieder geval de onderstaande vragen.

- Op welke momenten bepaal je de taken
- Hoe laat je de status van een taak zien?
- Hoe weet je welke taken bij welke User Story horen?
- Hoe weet je wie met welke taak bezig is?
- Hoe zorg je ervoor dat het hele team verantwoordelijkheid blijft houden voor elke taak.
- Hoe hoe signaleer je vertraging in de voortgang?
- Hoe zorg je voor de integratie

Het is niet erg als tijdens het project de werkwijze anders blijkt, dan dat je hierin hebt beschreven. Onderdeel van Scrum is dat je bijstuurt waar nodig.

### Op de individuele repo's

Naast bovenstaande documenten is het handigdat iedereen op zijn eigen individuele repo alvast alle templates heeft geplaatst en de het logboek van de eerste week heeft ingevuld.
